---
layout: post
title:  "Bilgisayar Mühendisliği Staj Günlüğü Gün 1"
date: 2017-06-12 23:00:00 +0300
categories: staj
permalink: /:title/
author: [Barış Esen]
tag: [pau, bilgisayar, mühendislik, staj, defteri, netinternet, laravel, pamukkale]

---
5 Haziran Pazartesi günü staja başladım.
Netinternet firması bir veri merkezi olarak çalışıyor. İşler genel anlamda sistem tarafında oluyor ama aynı zamanda bir yazılım ekibi de var. Yazılım ekibinin görevi sürekli kullanılan sistemlerin kolay yönetilebilir hale getirilmesini sağlamak. Bende yazılım tarafında bulunuyorum. Yazılım tarafında yapılan işlere örnek vermek gerekirse kullanıcıların siparişlerinin alınması ödeme işlemlerinin gerçekleştirilmesi kısaca veri merkeziyle kullanıcılar, müşteriler arasında bir köprü vazifesi görmek.

Netinternet’te şuanda Laravel Php framework ü kullanılıyor. Staj görüşmesinde bu durumdan bana bahsedilmişti. Ben bugüne kadar bir kaç farklı yapı kullanmıştım. İlk olarak Php ile başlayıp daha sonrasında Symfony Php framework’ ünü öğrendim. Daha sonrasında Node Js ile ufak çaplı bir kaç uygulama geliştirdim. Netinternet’te staja başlamadan öncede Ruby on Rails ile yazılmış bir projenin geliştirme ekibinde aktif olarak rol aldım. Bunlarla uğraşmam bana MVC yapısı hakkında fikir sahibi olmamı sağladı.

Staja başlamam ile birlikte ilk saatlerde Netinternet te kullanılan sistemler hakkında bilgi verilmeye başlandı. Kullanılan teknolojiler detaylı bir şekilde anlatıldı. Bu oturum yaklaşık 1 saat kadar sürdü.

Daha sonrasında küçük bir ofis turu oldu. Aslında heyecanla beklediğim bir durumdu bu. Daha önce kendi projelerim için sunucularda işlemler yapmıştım. Ama daha önce hiç veri merkezi görmemiştim. Bu vesile ile merakımı gidermiş oldum.

Ufak bir aradan sonra proje yönetimi için kullanılan sistemlerde yetki tanımlamaları, mail hesabımın açılması gibi işlemler yapıldı.

Netinternet’ te versiyonlama için gitlab kullanılıyor. Daha önce Git’i genelde Github üzerinden kullanıyordum. Ama alışması oldukça kolay oldu. Daha önceden git biliyor olmam burada çok işime yaradı.

Ekip içi iletişim için ise Hipchat tercih edilmiş. Aynı zamanda proje yönetimi içinde freedcamp tercih edilmiş.

Yaklaşık 1-1.5 saat kadar proje için gerekli kurulumlar ile uğraştık. Daha öncesinden laravel geliştirme ortamını kurmuştum ama daha kullanışlı olması ve aynı yapıyı kullanmak adına kullanılan yapının kurulumu ile uğraştık.

Öğlen arasından sonra, Hakan abi laravel hakkında bilgi vermeye başladı. Belli başlı şeylerin nasıl yapıldığını gösterdi. Bu süreç hızlı oldu çünkü laravel kullandıklarını bildiğim için ödevime çalışmıştım :) Staja başlamadan önce laravel ile bir blog yapıp bunu Heroku’ya deploy etmiştim. Bunu belirttikten sonra benim yazdığım kodlar üzerinden gitmeye başladık. Bazı yerlerde daha kolay yapabileceğimi fazladan uğraştığımı bana gösterdi. Kendi uyguladığı yazım sitilinden bahsetti. Bu durum birbirimizin kodunu okurken rahat etmemizi sağlayacaktı. Uymak zorunda olmadığımı da belirtti tabi ki ama belli bir standardın olması taraftarı olduğum için bende elimden geldiğince onun uyguladığı yazım sitiline uygun kod yazmaya dikkat ediyorum.

Son olarak Netinternet’in repolarında yetkilerimi verdi. Repoları kendi bilgisayarıma klonlayarak incelemeye başladım. İlk gün genel anlamda bu şekilde geçti.
